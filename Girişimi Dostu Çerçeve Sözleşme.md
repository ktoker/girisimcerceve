# GİRİŞİMCİ - KURUMSAL İŞLETME İŞBİRLİĞİ ÇERÇEVE SÖZLEŞMESİ

İşbu çerçeve sözleşme (bundan böyle “Sözleşme” olarak anılacaktır), ../../.... tarihinde (“Yürürlük Tarihi”) .................. adresinde mukim .............. (bundan böyle "KURUMSAL İŞLETME" olarak anılacaktır) ile tanımlar bölümünde yer alan GİRİŞİM tanımına/kapsamına uyan tüm işletmeler ile yapılacak her türlü iş birliğinde geçerli ve bağlayıcı olacak şekilde tek taraflı olarak imza altına alınmıştır. 

Bu çerçeve sözleşme KURUMSAL İŞLETME ve iştiraklerinin GİRİŞİM tanımına/kapsamına uyan işletmelerle yapacağı tüm sözleşmeler için çatı görevini görecek olmakla birlikte, bu sözleşmenin maddeleri ile iş birliğine ait diğer sözleşmelerin herhangi bir maddesinin çelişmesi halinde, bu sözleşmenin maddeleri geçerli olacaktır.

TANIMLAR
GİRİŞİM:[buraya doğru bir tanım koymak lazım]

KURUMSAL İŞLETME ve GİRİŞİM, birlikte "TARAFLAR", ayrı ayrı "TARAF" olarak anılacaktır.

1. TARAFLAR arasında gerçekleşecek olan tanışma, ürün/hizmet tanıtımı ve sunumu ile ilgili toplantıların sayısı 5'i (beşi), toplantıların her biri 3 (üç) saati geçemez.
Toplantı adedinin bu sayıya ulaşmasının ardından KURUMSAL İŞLETME GİRİŞİM ile olan sürecini TARAFLAR arasında imza altına alınacak bir niyet mektubu ile resmiyete dökmekle yükümlüdür.

2. TARAFLAR arasında gerçekleşmesi olası bir işbirliği için bir deneme (Proof of concept - POC) ya da test süreci için hem fikir olunması halinde bu sürecin süresi 3 (üç) ayı geçemez. Deneme süreçleri için yapılan zaman ve/veya malzeme maliyeti olan her türlü hazırlık, geliştirme, üretim çalışması, TARAFLAR tarafından ortak olarak belirlenecek ve her bir günlük çalışma için 2.000 (bin) Türk Lirası'nın altında olmayacak bedelle ücretlendirilecektir. TARAFLAR'ın organize edeceği her deneme süreci ayrı ayrı 
ücretlendirilecektir. Deneme süreçleri için yapılacak ödemeler, iş birliğinin gerçekleşmesi halinde toplam ürün/hizmet bedelinden mahsup edilecektir.

3. TARAFLAR arasında yürürlükte olan iş birliği, KURUMSAL İŞLETME tarafından gerekçe göstermeden tek taraflı olarak fesih edilemez. Gerekçeli fesih süreçlerinde ise 1 (bir) aydan kısa olmayacak şekilde sözleşme süresinin 1/4'ü kadar ihbar süresi uygulanacaktır. İhbar süresi boyunca KURUMSAL İŞLETME iş birliği bedelini eksiksiz olarak ödemeye devam edecektir.

4. TARAFLAR arasında gerçekleştirilecek iş birliğine özel sözleşmelerde yer alacak cezai şartların aylık bedellerinin toplamı, GİRİŞİM'in iş birliği kapsamında elde edeceği 1 (bir) aylık bedeli aşamaz.

5. TARAFLAR arasında gerçekleştirilecek iş birliğine ait ödemelerin vade süreleri 30 (otuz) iş gününü aşamaz. Herhangi bir ödemede yaşanacak 3 (üç) aylık gecikme GİRİŞİM'e sözleşmeyi hiç bir cezai yaptırım olmadan tek taraflı olarak fesih etme hakkı verir.

6. KURUMSAL İŞLETME'nin bu sözleşmeye aykırı hareket etmesi halinde, bu aykırılık ile sınırlık kalmak üzere, aykırılık hakkında 3.partilere verilecek bilgi ya da bu aykırılık hakkında GİRİŞİM'in kendine ait mecralar üzerinden yapacağı açıklamalar, gizlilik sözleşmelerinin ihlali ya da ticari sırrı açıklamak olarak değerlendirilemez ve bu sebeple GİRİŞİM hakkında gizliliği bozmaktan ya da ticari sırrı ifşa etmekten dolayı hukuki yaptırım uygulanamaz.
